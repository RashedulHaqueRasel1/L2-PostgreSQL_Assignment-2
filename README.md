# ১. What is PostgreSQL?

**PostgreSQL** হলো একটি ওপেন সোর্স, অবজেক্ট-রিলেশনাল ডাটাবেস ম্যানেজমেন্ট সিস্টেম (ORDBMS)। এটি উচ্চক্ষমতা সম্পন্ন, নির্ভরযোগ্য এবং ফিচার সমৃদ্ধ ডাটাবেস প্ল্যাটফর্ম যা ডেটা সংরক্ষণ ও পরিচালনার জন্য ব্যবহৃত হয়।

আমার কাছে অনেক ধরনের তথ্য আছে, যেমন নাম, ঠিকানা, ফোন নাম্বার ইত্যাদি — এগুলো একটা জায়গায় ঠিকঠাক রাখতে PostgreSQL সাহায্য করে।  
এটা ফ্রি এবং ওপেন সোর্স, মানে সবাই এটা ব্যবহার করতে পারে।  
এটা অনেক শক্তিশালী এবং নিরাপদ, তাই বড় বড় ওয়েবসাইট আর কোম্পানিগুলো PostgreSQL ব্যবহার করে।

---

## মূল বৈশিষ্ট্যসমূহ:

- **ওপেন সোর্স:**  
  অর্থাৎ এটি ফ্রি এবং সোর্স কোড সবাই দেখতে ও পরিবর্তন করতে পারে।  

- **উচ্চ পারফরম্যান্স:**  
  বড় বড় ডেটাসেট দ্রুত প্রসেস করতে সক্ষম।  

- **বহু প্ল্যাটফর্মে সমর্থন:**  
  Windows, Linux, macOS সহ বিভিন্ন অপারেটিং সিস্টেমে চলতে পারে।  

---

# ২. What is the purpose of a database schema in PostgreSQL?

Schema হলো একটা ধরনের ফোল্ডার বা কন্টেইনার যার মধ্যে ডাটাবেজের সব টেবিল, ভিউ, ফাংশন ইত্যাদি রাখা হয়।

আমি যদি একটা বড় ডাটাবেজে অনেক ধরনের তথ্য রাখি — তাহলে সবকিছু এক জায়গায় রাখলে বিশৃঙ্খলা হয়ে যাবে। তাই Schema দিয়ে ডাটা বা অবজেক্টগুলোকে বিভাগভুক্ত করা হয়, যেন সহজেই খুঁজে পাওয়া যায় আর একই নামে দুইটা টেবিল থাকলেও সমস্যা না হয়। 

Schema হলো ডাটাবেজের ভিতরে এক ধরনের আলাদা ভাগ, যা ডাটার ধরন বা কাজ অনুসারে টেবিল ও অন্যান্য ডাটাবেজ অবজেক্ট গুলোকে গুছিয়ে রাখে।

---

# ৩. Explain the Primary Key and Foreign Key concepts in PostgreSQL.

**Primary Key** হলো টেবিলের এমন একটা কলাম বা কলামের গ্রুপ যা প্রতিটা রেকর্ডকে ইউনিকলি চিনে।  
অর্থাৎ, ওই কলামে কোনো ডুপ্লিকেট মান থাকবে না, এবং কখনো NULL থাকবে না। এটা একটা রেকর্ডের “অনন্য পরিচয়” বা আইডেন্টিফায়ার হিসেবে কাজ করে।

**Foreign Key** হলো এমন একটা কলাম যা অন্য টেবিলের প্রাইমারি কী-কে রেফার করে।  
অর্থাৎ, এটা দুইটা টেবিলের মধ্যে সম্পর্ক (relation) তৈরি করে। এর মাধ্যমে আমরা নিশ্চিত করতে পারি যে, একটা টেবিলের ডাটা অন্য টেবিলের ডাটার সাথে সংযুক্ত বা মিল আছে।

---

# ৪. What are the LIMIT and OFFSET clauses used for?

- **LIMIT:**  
  এটা বলে দেয় আমি ডাটাবেজ থেকে কতগুলো তথ্য দেখতে চাই। আমার টেবিলে অনেক তথ্য আছে, আমি যদি শুধু প্রথম ৫টা রেকর্ড দেখতে চাই, তাহলে `LIMIT 5` দিবো।

- **OFFSET:**  
  এটা বলে দেয় ডাটার মধ্যে থেকে কতগুলো রেকর্ড বাদ দিয়ে শুরু করবে দেখানো। আমি যদি প্রথম ১০টা রেকর্ড বাদ দিয়ে ১১ থেকে শুরু করে দেখাতে চাই, তখন `OFFSET 10` ব্যবহার করবো।

---

# ৫. How can you calculate aggregate functions like COUNT(), SUM(), and AVG() in PostgreSQL?

Aggregate Functions হলো ডাটাবেজে এমন ফাংশন যেগুলো অনেক রেকর্ড থেকে কোনো নির্দিষ্ট মান বা পরিসংখ্যান বের করে দেয়, যেমন গুনতি, যোগফল, গড় ইত্যাদি।

- **COUNT():**  
  এটা গুনে কতগুলো রেকর্ড আছে নির্দিষ্ট শর্ত অনুযায়ী। যেমন, কোনো টেবিলের মোট কয়টা রেকর্ড আছে, বা কোনো কলামে কতগুলো মান আছে।

- **SUM():**  
  এটা নির্দিষ্ট কলামের সব মান যোগ করে দেয়। সাধারণত সংখ্যার ক্ষেত্রে ব্যবহার হয়।

- **AVG():**  
  এটা নির্দিষ্ট কলামের গড় মান বের করে দেয়। অর্থাৎ, সব মান যোগ করে মোট রেকর্ড সংখ্যা দিয়ে ভাগ করে।
